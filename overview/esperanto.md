# Pririgardo de la ekosistemo de Hive

## Ĉu mi bezonas Hive-konton se mi havas Steem-konton?
Ne. Por via oportuno via Steem-konto transpreniĝis al Hive. Uzu la ŝlosilojn de via Steem-konto kaj ensalutu en ajna Hive-interfaco. Vi eĉ havas komencan kvanton da ĵetonoj tie!

## Kial Hive estas kreita?
Hive estas Graphene-bazita blokĉeno kiu origine disvolviĝis kiel forko de la Steem-blokĉeno. Kiel komunumo-direktata forko, ĝia intenco estas daŭrigi la fortajn valorojn de la Steem-komunumo dum ankaŭ la ekosistemo liberiĝas de la pezo de la nejuste akirita granda influo de Steemit Inc. Tiu influo-investo minacis la necentrecon de Steem dekomence kaj fine kondukis al la kreiĝo de la Hive-blokĉeno.

## Kio estas la diferenco inter Hive kaj Steem?
Hive forigas la elementojn de centriĝo kaj nebalancita prirego kiuj aĉe influis la Steem blokĉenon en la lastaj 4 jaroj. Ekde ĝia lanĉiĝo je la 20a de Marto, 2020 Hive kreskas kaj disvolviĝas ĉiutage. Ĝiaj ĉefaj reklamataĵoj estas ĝia necentreco, ĝia 3-sekunda transakcia rapideco kaj ĝia kapablo pritrakti grandskalecon. Ĝi estas perfekta loko por amaso da inventemaj projektoj fokusitaj je granda vasteco da kampoj, kiel liberprograma disvolviĝo kaj eĉ ludoj.

## Investado kaj mongajnado
Ne necesas dekomenca investado. Normala mongajnado estas atingata per kontribuado de teksta enhavo (publikigado) kaj interagado per valorigado de aliaj. Hive havas du negoceblajn monunuojn, HIVE kaj Hive-subtenataj dolaroj (HBD), kaj unu transakcio-fokusita monunuo, HP (Hive-potenco). La HBD havas intencon esti stabile ligita al la Usona dolaro. HP gajniĝas per potencigado (power up) de HIVE, sekurigante ĝin kiel investon kun reprena tempo de 13 semajnoj. La kvanto de HP decidas la kvanton de investado de la konto kaj kiom da spaco estas permesata al la konto por transakcii. Bandolarĝo replenigas sin mem.

## La modelo de Delegated Proof of Stake (DPoS)
Hive, kiel ĉiuj aliaj Graphene-blokĉenoj, funkcias per la modelo de Delegated Proof of Stake (DPoS), delegaciita pruvo de investo. Blokoj estas produktitaj je intervaloj de po 3 sekundoj kaj estas subskribataj de "atestantoj" elektitaj bazitaj de la entuta pezo de la HP kiu subtenas ilin per unuopaj subtenoj. La DPoS-modelo permesas preskaŭ tujajn transakciojn kiuj povas esti adaptataj por ajna aplikaĵo kiu bezonas rapidecon kaj modulecon. Aliaj DPoS-blokĉenoj estas ekzemple Bitshares, Steem, Golos, Peer Plays, Scorum kaj EOS; ĉiuj baziĝas je la Graphene-kadro origine disvolvita de Dan Larimer.

## Kiel priregado funkcias
La teĥnika disvolviĝo de Hive mem estas okazigata de la kreinta necentra grupo de pli ol 30 liberprogramaj programistoj, multaj el ili partoprenintaj en la kreiĝo de Steem antaŭe en 2016, kaj subtenata de kreskiĝanta komunumo da aldonaj liberprogramaj programistoj kaj atestantoj.

Fortaj forkoj kaj gravaj protokolŝanĝoj devas esti akceptataj de plimulto da atestantoj kiuj ricevas investanto-subtenon kiuj akceptas aŭ malakceptas kodŝanĝojn per ĝisdatigado de iliaj nodoj. Proponosistemo estas uzata por priesplori komunuman interkonsenton. Atentantoj mem agendiĝas en niveloj: la supraj 20 kaj la rezervo. Ĉiu 21a bloko estas produktita de hazarda rezerva atestanto. Atestantoj prizorgas krompagojn por konto-kreado, blokgrandecon, la produktiĝon de HBD kaj konfiguras prezo-fontojn.
