# Pangkalahatang-Ideya sa Ekosistema ng Hive

## Kinakailangan ko pa ba ng Hive account kung mayroon na akong Steem account?

Hindi. Para sa iyong kaginhawaan, ang iyong Steem account ay kinopya sa Hive. Gamitin ang
iyong mga susi na galing sa iyong Steem account at mag-log in sa anumang interface ng Hive.
Mayroon ka pa ngang airdrop doon!

## Bakit nailikha ang Hive?
Ang Hive ay isang blockchain na nakabase sa teknolohiyang Graphene na orihinal na nilinang
bilang isang fork ng Steem blockchain. Bilang isang fork na hinimok ng komunidad, layunin nito
na ipagpatuloy ang malakas na pagpapahalaga ng komunidad na naitatag habang pinapalaya
ang ekosistema sa karga nitong "ninja-mined stake" ng Steemit Inc. Ito yong stake na nagbanta
sa desentralisasyon ng Steem sa simula pa lamang at sa huli ang dahilan ng pagkalikha ng
Hive blockchain.

## Ano ang pagkakaiba ng Hive at Steem?
Tinanggal ng Hive ang mga elemento ng sentralisasyon at tabinging kontrol na gumagambala
sa Steem blockchain sa nakaraang mahigit apat na taon. Mula ng ilunsad ito noong March 20,
2020, ang Hive ay lumalaki at nagbabago araw-araw. Ang mga pangunahing tampok nito ay
ang kanyang desentralisasyon, tatlong segundong bilis ng transaksyon, at ang kakayahan
nitong humawak ng malalaking bulto. Ito ay perpektong espasyo para sa iba't-ibang
makabagong proyekto na nakatuon sa malawak na saklaw ng larangan, mula open source
development hanggang laro.

## Pamumuhunan at Monetisasyon
Walang panimulang pamumuhunan ang kailangan. Ang awtomatikong monetisasyon ay
makakamit sa pamamagitan ng pag-ambag ng mga tekstwal na mga nilalaman (paglilimbag) at
pakikipaghalubilo sa pamamagitan ng curation ng iba. Ang Hive ay may dalawang salapi na
maaaring gamitin o ibenta, ang HIVE at ang Hive Backed Dollars (HBD), at isang salapi na
nakatuon sa transaksyon, ang Hive Power. Ang HBD nilalayong tuloy-tuloy na naka-peg sa
dolyar ng Estados Unidos. Ang Hive Power ay makukuha sa pamamagitan ng pag-power up ng
HIVE, na nagreresulta sa pagkakando nito bilang isang puhunan at ang pag-alis nito ay
tumatagal ng labin-tatlong linggo. Ang dami ng Hive Power ang nagtutukoy sa antas ng stake
ng isang account at ng nakalaang bandwidth ng isang account para sa mga transaksyon. Ang
bandwidth ay magre-replenish ng kanyang sarili.

## Delegated Proof of Stake Model (DPoS)
Ang Hive, tulad ng lahat ng ibang Graphene blockchains, ay pinapagana sa pamamagitan ng
modelo ng Delegated Proof of Stake (DPoS). Ang mga blocks ay ginagawa sa pagitan ng
tatlong segundo at pinapatunayan ng mga "Witnesses" na pinipili base sa kabuuang bigat ng
Hive Power na sumusuporta sa kanila sa pamamagitan ng mga indibidwal na pagsang-ayon.
Ang modelo ng DPoS ang nagbibigay-daan sa agarang transakyon na malapit sa totoong oras
na maaaring gamitin sa mga aplikasyong nangangailangan ng bilis at modularidad. Ang ibapang mga DPoS blockchains ay kinabibilangan ng Bitshares, Steem, Golos, Peer Plays,
Scorum, at EOS na lahat ay nakabase sa balangkas ng Graphene na orihinal na nilinang ni Dan
Larimer.

## Paano Gumagana ang Pamamahala
Ang teknikal na pagpapaunlad ng Hive mismo ay ginawa ng mga desentralisadong grupo na
kinabibilangan ng mahigit tatlumpong open source developers. Karamihan sa kanila ay
nakatulong sa paglikha ng Steem noong 2016 at suportado ng lumalaking komunidad ng
karagdagang open source developers at witnesses.

Ang mga hardforks at pangunahing pagbabago ng protokol ay kinakailangang tanggapin ng
karamihan ng mga witnesses na nakapagtamo ng suporta mula sa mga stakeholders. Ang mga
witnesses ay maaaring tumanggap o tumanggi sa pagbabago ng code sa pamamagitan ng
pag-upgrade ng kanilang mga nodes. Ang panukalang sistema ay ginagamit upang matukoy
ang pinagkasunduan ng komunidad. Ang mga witnesses ay nakatakda sa bawat baitang: ang
nangungunang dalawampu at ang mga reserba. Ang bawat dalawampu't isang block ay
ipinoproseso ng nakareserbang witness nang walang pili. Ang mga witnesses ang may kontrol
sa bayad ng paglikha ng account, laki ng mga block, produksyon ng HBD, at pagtatakda ng
presyo.
